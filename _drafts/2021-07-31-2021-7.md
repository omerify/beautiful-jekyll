---
title: Temmuz 2021
date: 2021-07-31T22:00:00+03:00
author: omerify
layout: post
permalink: /2021/07/31/2021-7/
categories:
  - Blog
tags:
  - seyir-defteri
  - temmuz-2021
  - notlar
---

2021 yılının Temmuz ayından kişisel notlar.

#### 11.07.2021

  * Sıcak, nemli ve sıkıcı... F.ck!

#### 16.07.2021

  * Sıcaklar devam ediyor. Soğuk su ve kola sayedinde yaz ortasında bademciklerim şişti ve burnum akıyor... 

#### 18.07.2017

  * Eğer Türkiye'nin lağım kokan gündemini saymazsak, en önemli ikinci madde sıcaklar. Son iki günde iki vantilatör aldım. Daha önce usb bağlantılı ve ucuz bir şeyin bu kadar ferahlatıcı olduğunu düşünemezdim. Balkonda bile powerbanka takıyor yanımdan ayırmıyorum.

  * Yaklaşık 2 ay önce github pages kullanmaya başladığımda biraz dener sonra 10 yıldan uzun bir geçmişim olan wordpress'e dönerim diyordum ama dönmedim. Bu süre zarfında öğrendim ki, kişisel bir için çok da 'şey' yapmamak lazım. En uygun iş gören ve ucuz (github pages bedava) alternatifi seçip yürümek en mantıklısı. VPS fiyatlarının aylık 5 dolardan başladığını düşünürsek (yaklaşık 50 tl, yıllık 600 tl) günümüz türkiyesinde kişisel bir blog için vps kiralamak oldukça anlamsızlaşıyor. Bu arada github pages'e ses ve video dosyaları da yüklenebiliyor. 1 gb alan ve 100 gb trafik sağlıyor. Basit bir blog için oldukça yeterli rakamlar. An itibariyle benim blogumdaki dosyaların kapladığı alan 50 mb. Üstelik hosting veya db için hiç bir şey düşünmyor sadece yazmaya odaklanıyorsunuz. Hatta bence yazarlar bile github'ı kullanabilir. Roman, hikaye, senaryo vs yazmak için oldukça ideal bir sistem.

#### 19.07.2021

  * Bugün; neden github profili açık kaynak kodlarla dolu genç bir mühendisin teknoloji bakanı olmadığı aklıma geldi. Olsa güzel olmaz mıydı? Göbekli, hayatında iki satır kod yazmamış, evinde ampül değiştirmek aciz birinin herhangi bir ülkenin teknolojisine yön verme becerisi olabilir mi? Bence olamaz! Dünyanın en önemli şirketlerine milyar dolarlar kazandıran ve hayatı teknolojik problemler çözmekle geçmiş vatansever biri devletin gücünü yanına alsa kim bilir neler yapar...

#### 20.07.2021

  * Hac bayramının birinci günü. Yine kaçan kurbanlık ve acemi kasap haberleri vardı. 
  * İstanbul boşalmamış ya da kalanların hepsi kendini dışarı atmış. Hava yine bunaltacak derece sıcaktı. Neyseki yarından itibaren sıcaklıklar biraz düşecekmiş.
  * Gcloud'dan mail gelmiş. Bedava kullanım hakkı verdikleri f1-micro vm'yi 1 Ağustos'tan itibaren e2-micro'ya yükselteceklermiş. Anladığım kadarıyla 1.5 kat daha fazla kaynağı bedava hizmete sunuyorlar. Tam da bugün wp 5.8 çıkmışken yine wordpress kursam mı diye aklıma düşmedi değil...

#### 24.07.2021

  * Bugün yeni bir telefon aldım: Poco X3 Pro. İlk gün izlenimi olarak söyleyebileceğim en önemli şey motor sağlam ama kaporta çok kötü görünüyor. Çok kaba, büyük ve ağır bir telefon ama hız ve stabilite konusunda oldukça iyi. Onun haricinde telefon işte.