---
title: Ocak 2021
date: 2021-01-31T15:30:00+03:00
author: omerify
layout: post
permalink: /2021/01/31/2021-1/
categories:
  - Blog
tags:
  - notlar
  - seyir-defteri
  - ocak-2021
---

2021 yılının Ocak ayından kişisel notlar.

#### 1 Ocak 2021

  * Yeni yılın ilk günü, sanırım artık herkes daha mutlu. İyi dilekler arasında, köprü geçiş ücretlerine, harçlara, trafik cezalarına, elektriğe ve kim bilir daha nelere zam geldi. Bu kadar aptallığa ne demeli bilemiyorum.
  * Bazen insana insan demekten utandığım anlar oluyor.
  * Bu arada 3 günlük sokağa çıkma yasağının ilk günüydü. Aslında sokağa çıkma yasakcığı desem daha doğru olacak. Cuma namazı serbestti ayrıca.

#### 2 Ocak 2021

  * Tüm akşam The Queen’s Gambit dizisini izledim ve bitirdim. Hikaye anlatımı güzeldi ve her zaman olduğu gibi mutlu son.
  * Sokağa çıkma yasakcığının ikinci günüydü. Geçtiğimiz haftasonlarından kalma alışkanlıkla bugünü hep pazar gibi hissettim. Ama bir gün daha evdeyim.
  * Son günlerde rejimdeyim, zaten iştahımda yok. Pek bir şeyden zevk aldığımda yok. Geçmişin gölgesi gibi gezdiğimi hissediyorum.

#### 3 Ocak 2021

  * Yılın birinci ikinci ve üçüncü bitti. Hem de göz açıp kapayıncaya kadar.
  * Bazen sanki hiç büyümemiş gibi geliyor, oyuncaklar değişiyor ama bir şey var ki; o, hep aynı.
  * Gündemden uzak bir gün daha geçirdim. Sosyal medyada bir kaç astrologa denk geldim. 20 Ocak’ta çok büyük şeyler olacak diyorlar. Dedikleri olmayınca da biz zaten ‘olabilir’ demiştik diyorlar ya işte orada kopuyorum.

#### 4 Ocak 2021

  * Bugün sokakta yürürken durup dururken köpek saldırdı. Korkutma amaçlı havlama değildi, direk bana doğru saldırdı. Eğer benim yerimde sakin kalmayı beceremeyen biri olsaydı büyük ihtimal ısırırdı. Ve evet bende köpeksiz sokaklar istiyorum.
  * Boğaziçi Üniversitesi’ne atanan Melih Bulu için protestolar yapıldı.&nbsp;<a href="https://twitter.com/search?q=%23Bo%C4%9Fazi%C3%A7iRekt%C3%B6rSe%C3%A7imi%C4%B0stiyor" target="_blank" rel="noreferrer noopener nofollow">#BoğaziçiRektörSeçimiİstiyor</a>&nbsp;etiketiyle Twitter’da tt oldular. Özgür düşünce, araştırma ve geliştirmenin merkezi olması gereken üniversitelerde özerk ve özgür olmalı. Yoksa sadece düdüklü tencere yetişir.
  * Bu arada yıllık enflasyonda açıklanmış. %14.6 mı öyle bir şey. İnanan var mı? Ben görmedim! Enflasyon araştırma grubu ise %36.72 diyor. Benim hissettiğim %40. Yani enagrup bence doğru.

#### 5 Ocak 2021

  * Sıkıcı ve heyecansız başka bir gün daha. Youtube’da olmasa ne yapacağım hiç fikrim yok. Ayrıca akşamları çok erken uyumak ve sabahları çok geç kalkmak istiyorum. Bu gidiş nereye!

#### 6 Ocak 2021

  * Boğaziçi Üniversitesindeki kayyum rektör protestoları devam ediyor. Bazı kişilerin evlerine baskın yapılıp gözaltına alınmış. İlk defa ‘zıpla, zıpla, zıplamayan kayyumdur’ tarzı bir gösteri şekli gördüm. İlginçmiş.
  * ABD’de bir seçimdir gidiyor. Kasım ayından beri paso bir şeyler seçiyorlar. Şimdi de senato seçimi için son eyalette demokratlar kazanmış. Trump hala g… kurtarmak adına seçimi iptal etme derdinde.
  * Kıyamete ne kadar kaldı acaba. Belli ki biz göremeyeceğiz ama ahir zamanda yaşamak zor… Her yerde tuzak var… toprağın altı üstünden hayırlı gibi…
  * Biraz önce twittera girdim ve ortalık toz duman olmuş. Trump seçim sonuçlarını tanımamış. Protestocular kongre binasına girmiş, sokağa çıkma yasağı falan bir sürü olay. Giderken ortalığı karıştırdı. Bakalım biz de neler olacak. Sonunda neler olacak acayip merak ediyorum ama yatmam gerek artık.

#### 7 Ocak 2021

  * Dün gece ABD de yaşanan darbecik mutlu sonla bitmiş. Trump, hileli seçime rağmen başkanlığı vereceğim falan demiş. BBC Türkçe’nin&nbsp;<a href="https://www.instagram.com/p/CJu9AqipAAF/" target="_blank" rel="noreferrer noopener nofollow">instagram</a>&nbsp;videosu olayları güzel özetlemiş. Benim anladığım Trump, ABD’de darbe yapmayı denemiş ama yememiş veya yüksek egosunu kullanan ‘bazıları’ olayları büyütmek için eline geçen fırsatı kullanmış. Başkanlık devrinden sonra ABD başta olmak üzere bir çok ülkede yer yerinden oynayacak diye düşünüyorum. Bakalım göreceğiz.
  * ABD’de yaşanan olaylardan sonra dünyada demokrasi oyununun daha ne kadar oynanacağını merak etmeye başladım. Bazıları şirketler sosyalizminden falan bahsediyor. 21. yüzyılın modern okumuş köleleri. Sanırım en acıklısı da bu! Hiç bir çıkış yolu yok mu köle olmamak için? Yoksa dünya için çok mu fazla şey istiyorum bilmiyorum.

#### 8 Ocak 2021

  * Artık her şey çığrından çıkmaya başladı. Neredeyse iktidara muhalif herkes terörist ve vatan haini.
  * Bitcoin 40.000 doları geçti.
  * Trump’ı azletmeye çalışıyorlar.
  * Herkes birbirine iftara atmaya çalışıyor.
  * Zengin daha zengin, fakir daha fakir oluyor.

#### 9 Ocak 2021

  * Bugün sosyal medyada herkes Donald Trump’ın twitter hesabının süresiz askıya alınmasını konuşuyor. Ben de eksik kalmayayım. Aramak isteyenler için şifre:&nbsp;<a href="https://twitter.com/search?q=%23TrumpBanned" target="_blank" rel="noreferrer noopener nofollow">#TrumpBanned</a>
  * Bugün yine sokağa çıkma yasağı var. Hafta sonları sokağa çıkma yasakçığı devam ediyor. Bakalım nereye kadar gidecek.
  * Netflix’de Alice in Borderland diye bir dizi izledim. Çok manidar bir dizi olmuş.

#### 10 Ocak 2021

  * Sokağa çıkma yasağı var ve müthiş sıkıcı bir gün.
  * Bazı şeyler için boşuna uğraştığımı düşünüyorum. Ama başka bir şey de yapmak istemiyorum.

#### 11 Ocak 2021

  * Soğukla sıcak arasında garip bir gündü. Gece de enteresan rüyalar görmüştüm zaten.
  * Bitcoin 40bin dolarlara falan yükselmişti, bir günde 30binlere indi. Neler oluyor anlamak mümkün değil.
  * Siyaset çok sertleşiyor. 2 sene daha seçim olmazsa başka şeyler olacak gibi.

#### 12 Ocak 2021

  * Dikkat ettim de son zamanlarda hayatımdaki tek hareketli taraf, günlük haberler. Özellikle siyasette herkesin birbirine gider yapması. Ya memlekette bir sorun var ya da bende. Belki de her ikimizde de.
  * Kılıçdaroğlu’nun sözde cumhurbaşkanı açıklaması çok sertti ve bence haklıydı.
  * RTE avrupaya mavi boncuk dağıtmaya devam ediyor. Beyefendinin AB’ye girme hedefi var. Dikkat et AB sana…
  * Para lazım. Öyle çok da değil. Ama gerekiyor.
  * Genelde beni yalancı çıkarsa da içimden bir ses bir kaç gün içinde çok büyük şeyler olacak diyor.

#### 13 Ocak 2021

  * Bugün bu siteyi kendi server’ıma kurmaya çalıştım, çalışıyorum ve biraz daha çalıcaşağım gibi görünüyor. Olursa beraberce göreceğiz. Olmazsa eski yöntem devam.
  * Bugün ayrıca digitalocean hesabıma hediye gelen 25 dolar sayesinde vpn kullanmaya başladım. Bir kaç ay denerim beğenirsem ve param olursa kullanmaya devam.
  * Ciddi bir soğuk vardı bugün. Yarın daha da soğuyacak ve gece kar gelmesi muhtemel görünüyor. Kış daha yeni gelmeye başladı.
  * Türkiye gündemi aynı. Kısır döngü devam ediyor.

#### 14 Ocak 2021

  * Sabah sabah CIA’ın UFO&nbsp;<a href="https://www.cia.gov/readingroom/collection/ufos-fact-or-fiction" target="_blank" rel="noreferrer noopener nofollow">dosyalarını</a>&nbsp;halka açtığını öğrendim. Ama ne yalan söyleyim hiç merak etmedim. (<a href="https://www.bbc.com/turkce/haberler-dunya-55647809" target="_blank" rel="noreferrer noopener nofollow">bbc türkçe</a>)
  * Sanal sunucumu ve wordpress blogumu nihayet kurdum bir kaç ince ayar falan derken inanılmaz zamanımı aldı. Üstelik yapmam gereken şeyler var. İnşallah kurduktan sonra sunucunun başına bir şey gelmez. Çünkü gelirse ne yaparım hiç bir fikrim yok.

#### 15 Ocak 2021

  * Bugün sonunda İstanbul&#8217;a kar yağdı. Evet az yağdı ama sabah her yer beyaz kaplıydı. Bu kadar pisliğin içinde beyazlık insanın içini açıyor. Dışarıdan gelen karla oynayan çocuk sesleri de insana çocukluğunu hatırlatıyor.
  * Turkcell, Türk Telekom ve Vodafone yerli mesajlaşma ve sosyal medya uygulamaları için iş birliği yapmış. Yaklaşık 15 yıl sonra akılları başlarına gelmiş. Diğer sosyal medya sitelerini yasaklamazlarsa bence boşuna bir uğraş. Bu arada AKP yüzünden başında yerli ve milli yazan şeylerden artık tiksinir oldum. Büyük konuşmayayım ama sittin sene kullanmam.

  * O kocaman cüsseleriyle ineklerin de süper sevimli olabildikleri zamanlar varmış.

	<blockquote class="twitter-tweet"><p lang="tr" dir="ltr">İnekler büyük köpeklerdir. <a href="https://t.co/bLYuddG1q0">pic.twitter.com/bLYuddG1q0</a></p>&mdash; onur 🌱 #YaşamİçinYasa (@apeironur) <a href="https://twitter.com/apeironur/status/1350003682885120000?ref_src=twsrc%5Etfw">January 15, 2021</a></blockquote> <script async src="https://platform.twitter.com/widgets.js" charset="utf-8"></script>

#### 16 Ocak 2021

  * Bugün akşam lapa lapa kar yağdı. Sokağa çıkma yasağı da var evden öylece izledim. Çocuklar bir kaç santim kar görmeye görsün. Hemen dışarı çıktılar. Hey gidi eski karlı günler&#8230;

#### 17 Ocak 2021

  * Bu sabah nihayet dişe dokunur kar manzarası ile uyandık. Yaklaşık 4 yıl sonra İstanbul&#8217;a kar yağmış oldu. Hava sıcaklıkları sıfırın altına indi. Bazılarının ilk karı. Bazılarının ise gördüğü son kar. Hayat ne kadar hızlı geçiyor

	![](https://omerify.github.io/blog/assets/img/2021/01/ocak-2021-istanbul-kar-yagisi-kucultulmus.JPG)

#### 20 Ocak 2021

  * Sanki TR&#8217;nin başkanı değişiyormuş gibi tüm haber siteleri ABD başkanın değişmesi üzerinde yoğunlaşmışlar. Tweetler akıyor&#8230; Trump veda etmiş de, 4 yılın değerlendirmeleri yapılıyormuş da, Biden&#8217;in ilk kararnamesi bilmem ne olacakmış falan&#8230; Sanki ABD&#8217;nin Türkiye eyaletiyiz bize ne bea ya. Diğer taraftan bir kaç defa Trump&#8217;ın tehditlerine maruz kalan twitter, sanırım bu işe oldukça sevinmiş. Twitter hesabımı açtığımda şöyle bir ekranla karşılaştım.

	![](https://omerify.github.io/blog/assets/img/2021/01/twitter-abd-white-house-Ekran-Resmi.jpg)

#### 21 Ocak 2021

  * Bugün Raspberry Pi Pico <a href="https://www.raspberrypi.org/blog/raspberry-pi-silicon-pico-now-on-sale/" target="_blank" rel="noreferrer noopener">tanıtıldı</a>. Arduino benzeri mikro kontrolcünün fiyatı 4 dolar. Türkiye fiyatı 35 TL ama stok yok. Hem de dünyada hiç bir yerde yok. Çıktığı gün bitmiş. Adamlar yok satıyor. Raspberry Pi&#8217;nin kendi tasarımı çipi kullanan Raspberry Pi Pico, &#8216;C&#8217; veya &#8216;MicroPython&#8217; programlama dilini kullanıyormuş. Mart ayında Raspberry Pi 5&#8217;i tanıtırlar diye düşünüyorken, böyle bir cihazın gelmesi benim için sürpriz oldu. Bu arada Raspberry Pi, Linux ve komut satırını ben de öğrenmeye çalışıyorum ama göründüğü kadar kolay değil. Öğrendiklerimi paylaşmak adına belki raspiyle alakalı yazılar gelebilir.

	<iframe width="560" height="315" src="https://www.youtube.com/embed/o-tRJPCv0GA" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

#### 23 Ocak 2021

  * Bugün yine sokağa çıkma yasakçığı vardı. Gün güzel gibiydi ama öğleden sonra öyle bir baş ağrısı başladı ki, daha önce bu kadar ağrıdığını hatırlamıyorum.
  * Haberleri artık takip etmemeye çalışıyorum. Her şey daha kötüye gidiyor. Boş bile olsa kendi uğraşlarımla oyalanmak bile daha mantıklı hale geldi. Maalesef durum o kadar kötü yani.

#### 27 Ocak 2021

  * Ev almak, satmak, ev taşımak, eşya almak, eşya satmak hepsi ayrı dert. Bugün daha iyi anladım ki dünya malı yükten başka bir şey değil.

#### 29 Ocak 2021

  * Bugün twitterda Bitcoin&#8217;i tt&#8217;de görünce şaşırdım. Yine 40 binlere dayanmış. Meğerse Elon Musk twitter&#8217;da bio&#8217;suna #Bitcoin diye not bırakmış. Artık kesinlikle **Elon Musk etkisi** diye bir şeyden söz etmemiz gerekir diye düşünüyorum. Eskiden de yenilikçi firma sahiplerinin sözleri etkili olurdu ama hiç biri kitleleri bu kadar çabuk dönüştürmez ve dünya ekonomisini bu denli etkileyemezdi. Siyasetçilere ve patronlara güven bu derece azalmışken gençlerin kendi kafasına göre birilerini bulması uzun sürmüyor. Yeni Dünya şekillendirmek için parametreler ve fonksiyonlar değişti. Hükümetlerin bir şeylerler yapması yakındır. Bkz. Jack Ma&#8217;nın ortadan kaybolması gibi.

	![](https://omerify.github.io/blog/assets/img/2021/01/twitter-elon-musk-profil-bitcoin-ekran-resmi.jpg)

  * Bu arada ekonomide sosyal medya üzerinden <a href="https://www.reddit.com/r/wallstreetbets" target="_blank" rel="noreferrer noopener nofollow">örgütlenen</a> bazı gruplar büyük kodamanlara kafa tutmaya başladı. **GameStop** ve **Gümüş**&#8216;le ilgili manipülasyonu engellemek için küçük ve çok fazla kişiyi örgütleyerek büyük yatırım şirketlerinin zarar etmesini sağlamaya çalıştılar. Dünya çapında bu kadar ses getirdiklerine göre başarılı da oluyorlar sanırım. Kimin eli kimin cebinde olduğu belli olmayan bu finans oyunlarını Özgür hoca oldukça güzel anlatmış.

	<iframe width="560" height="315" src="https://www.youtube.com/embed/UBKh7tpTAgM" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

#### 31 Ocak 2021

  * 2021&#8217;in ilk ayı bitmek üzere. 2020&#8217;den daha iyi olması ümit edilmesine rağmen bence beklentilerin hüsranla sonuçlandığı bir ay oldu. Sanırım 2020&#8217;nin acısı daha yeni çıkmaya başlıyor. Bazıları pandemide 3.dalgadan, mutasyonlardan falan bahsediyor. Hafta sonları sokağa çıkma yasağı devam ediyor ve ne zaman normale dönülecek bir fikrim bile yok. Bu arada normali de &#8216;Yeni normal&#8217; olarak adlandırmaya başladıklarını söylemekte yarar var. &#8216;Yeni normal&#8217; tanımının halkın zararına olacağından zerre şüphem yok! Ekonomi hala çok kötü durumda. Hem vergilere (dün ÖİV %7,5->%10 oldu) hem de ürünlere zam gelmeye devam ediyor. Kutuplaştırma siyaseti devam ediyor. ABD&#8217;de Biden yönetimi henüz dikkatini bize çevirmiş değil. Mart ayı ile ilgili öngörüler var ve sıra bize geldiğinden neler olacak beraber göreceğiz. Mevlâ görelim neyler, neylerse güzel eyler...
