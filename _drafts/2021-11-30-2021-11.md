---
title: Kasım 2021
date: 2021-11-30T22:00:00+03:00
author: omerify
layout: post
permalink: /2021/11/30/2021-11/
categories:
  - Blog
tags:
  - seyir-defteri
  - kasim-2021
  - notlar
---

2021 yılının Kasım ayından kişisel notlar.

#### 05.11.2021

  * Bir kaç gün önce ziraat bankasından hesap açtırmak gibi bir hata yaptım. Kadıköy şubesindeki adam, kimliği aldı ve hesap cüzdanıyla geldi ve başka hiç bir şey istemedi. Ben bankamatik kartı sordum şahısta bizde bilgileriniz var göndeririz dedi. Neyse internet şubesinden nasıl olsa hallederim diye çok üstelemedim. Sonra akşam evde internet şubesine girmeye çalıştım, mümkün olmadı. Telefon bankacılığını kullanmak istedim, otomatik cevap sistemi bizde ürününüz yok diye müşteri temsilcisine bağlamadı. Sonra başka bir şubede internet şubesi açtırmaya gittim bir kaç evrak imzaladım. Yarım saat sonra şifre telefona gelecek dedi. Ama gelmedi. Sim kart blokesi varmış. Bakamatikten sim kart kaldırın diye sms geldi. Bakamatik kartım olmadığı için tekrar şubeye gittim bana blokeyi kaldırmak için yine bir evrak imzalattılar ve bir kaç dakika sonra internet şubesi için şifre geldi. Heralde oldu diye düşünürken giriş için şifreyi girdiğimde tekrar sim kart blokeniz var dedi. Web sitelerine koskoca 'Z kuşağı' diye yazmışlar! Daha 'y' kuşağına bile geçememişler. En çok şubesi banka diye bir hesap açayım dedim ama hakikaten burnumdan getirdiler. Bu kadar beceriksizi bir araya toplamayı nasıl beceriyorlar gerçekten anlamıyorum. Bir de bu çalışanlara devlet yani biz maaş ödüyoruz.

#### 11.11.2021

 * Bugün telefonda bir çok alışveriş uygulamasından indirim bildirimi geldi. Ama gel gör ki, geçen ay aldığım şeyler şu an daha pahalı. Belki de bunda bugün doların 10 tl'ye ulaşmasının payı vardır. Yeni hayat felsefem almak değil, vermek! 

#### 12.11.2021

  * Instagram'a baktığımda herkes mutlu; bir ben mi mutsuz ve sıradan hayat yaşıyorum diye düşündüğüm gibi, etrafa bakıp herkesin alım gücü ve keyfi yerinde; bir benim mi hayatım kayıyor diye sormaya başladım. Biri şu sosyal medya simülasyonunu durdursun. İyice tadı kaçtı!

#### 17.11.2021

  * Dolar bugün 10.50'yi geçti. İşler iyice sarpa sarıyor. Halk günden güne fakirleşiyor. Her sen muhteşem kasım indirimlerini yerine kasım bindirimlerine bıraktı. RTE her zamanki gibi üste çıkmaya çalışıyor. Türkiye'nin düşürüldüğü bu durum için birileri bedel ödemeli!