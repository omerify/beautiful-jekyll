---
title: Aralık 2021
date: 2021-12-31T22:00:00+03:00
author: omerify
layout: post
permalink: /2021/12/31/2021-12/
categories:
  - Blog
tags:
  - seyir-defteri
  - aralik-2021
  - notlar
---

2021 yılının Aralık ayından kişisel notlar.

#### 01.12.2021

  * Bugün korona nedeniyle banka dışında sıra beklerken yaşlı ve kambur bir kadın geldi. Güvenlik görevlisine içerde oturmak istediğini söyledi ve tabiki buyur edildi. Bir süre sonra güvenlik görevlisinin ona sıra numarası aldığını gördüm. Yaşlı, zor yürüyen ve oldukça kambur bir kadın ile yan yana gişelere denk geldik. O haliyle gişe görevlisine paralarını dolara çevirmek istediğini söyledi. Sonra -yanlış duymadıysam- görevli, bu işlem için bireyselden dolar hesabı açması gerektiğini söyledi. Kadında bir miktar para çekip gitti. Bu olaydan bir sürü mesele çıkar...

#### 10.12.2021

  * Ortam çok kötü. Her gün her şeye zam geliyor desem yeridir. Dolar 14 tl oldu. Nerede duracağı da belli değil. İçimden bir ses, büyük bir değişimin tam ortasındayız diyor.

#### 12.12.2021

  * Bugün canımdan çok sevdiğim nur yüzlü Ahmed Tomor hocamın ahirete göçtüğünü öğrendim.

#### 16.12.2021

  * Bugün dolar 15,5'lara geldi. Neden ki diye baknırken TCMB yani RTE nin faizi yüzde 1 indirip 14 yaptığını gördüm. Herkes faizlere bakıyor ama sadece faiz indirip kaldırmakla ekonomi mi düzelir! Toplumca cinnet geçiriyoruz sanki.

#### 19.12.2021

  * Son aylarda herkes doları konuşuyor. Ne salgın ne de diğer şeyler kimsenin umrunda değil. Herkesin ağzında dolar kuru, faiz, alım gücünün azalması, her şeye zam gelmesi tl'den kaçma, altın vs. gibi şeyler var. Ben de bloguma -hiç istemesem de- bu konuları yazmak zorunda kalıyorum. rte bugün faize savaşını tekrar etti. Ama devletin faiz almasına değil, tcmb'nin bankalara verdiği gösterge faizi. Geçen hafta 17 tl'yi geçen dolar için sosyal medyada bu hafta için 20 tl'yi geçebilir diyorlar. Bir sürü insanın seçime hazırlık, ortalığı karıştırmak, türk mallarını değersizleştirerek yabancı yatırımcıları çekmek vs gibi teorileri var. Benim teorim ise şu: Türkiye'de destek bitti. Bir daha seçimi kazanamaz. Batılı ve hatta doğulu ülkelerden siyasi desteğini de kaybeden rte, ben gidersem sadece Türkiye'yi değil dünyayı karıştırır öyle giderim diyor. Çünkü Türkiye'nin ekonomik sonu, avrupa ve sonra dünyayı etkilecek diye düşünüyorum. Eğer teorim doğruysa önümüzde bir kaç aydan daha fazla zaman kalmadı. Mevlâ görelim neyler. Neylerse güzel eyler...

#### 21.12.2021

  * Bugün yılın en uzun gecesi yaşanıyor ve artık gündüzlerin yani aydınlığın uzamaya başladığı bir döneme giriyoruz. İçimden bir ses ise; bu durumun oldukça ironik ve hatta trajikomik olduğunu söylüyor.

  * Ülke ekonomisi tansiyon hastası gibi davranmaya başladı. Dün 18'lerin üzerine çıktı. Akşam CB RTE kur zararını devletin telafi ettiği vadeli mevduat hesabını duyurdu ve 10'lara kadar geriliedi. Gün içinde 12 ile 14 arası gezinip durdu. Bu kadar oyanaklık hayra alamet değil gibi. Bu arada faiz haram deyip, parasını faize yatıranların dolar kurundan kaynaklanan zararını ödeyerek, faizin teşvik edilmesi ayrıca sorgulanabilir ama, benim dikkat çekmek istediğim asıl nokta, (bence) ülkenin gayri resmi parası artık ABD doları.