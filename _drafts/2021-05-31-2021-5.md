---
title: Mayıs 2021
date: 2021-05-31T22:00:00+03:00
author: omerify
layout: post
permalink: /2021/05/31/2021-5/
categories:
  - Blog
tags:
  - seyir-defteri
  - mayis-2021
  - notlar
---

2021 yılının Mayıs ayından kişisel notlar.

#### 01.05.2021

  * Bugün bilim ve uzay hakkında bir çok belgesel izledim ve izledikçe küçüldüm. Küçüldükçe küçük şeyleri ne kadar büyüttüğümü anladım. Tıpkı bazen olduğu gibi. Ama nedense bu hal, bu oluş çok kısa sürüyor. Belki bir kaç dakika sonra tekrar eski 'egosantrik' hale geri dönüyorum. Sanırım bu hali uzatmanın yoluna tasavvuf diyorlar. Ne kadar uzak ve ne kadar yakınız!
  * Sokağa çıkma yasağına rağmen 1 Mayıs gösterileri oldu. Klasik 1 Mayıs gözaltıları, olaylar vs.
  * Haberlerde artık polisleri cep telefonuyla çekmenin kişilik hakları ihlal ettiği gerekçesiyle yasaklandığını gördüm. Polisler görevlerini yaparken kişilerin hakkını korumuyor mu? Kanunsuz işlem mi yapıyor ki cep telefonuyla çekmek yasaklanıyor. Tam tersine yurt dışında polisler üzerlerinde kamera taşıyor. Bence bu konu burada kapanmaz altından bir şeyler çıkacak.

#### 02.05.2021

  * Oyun bozan(!) virüs kıran(!) büyük 'tam kapanmanın' 3.günüydü. Yurdun çeşitli yerlerinden intihar haberleri geliyor. Troll ordularıyla intihar edenleri cehenneme gönderip komşularını suçluyorlardı. Yani sıradan bir gündü.
  * Bazen daha önce bildiğin şeyleri tekrar duymak, tekrar öğrenmek gerekiyor. Doğru zaman ve doğru yerdeki 'bilgi' hayatları değiştirebiliyor.

#### 03.05.2021

   * Ethereum fiyatı 3400 dolarla kadar gelmiş. Her şey (dolar, altın, gümüş, ev fiyatları, hisse) yerinde sayarken kripto paraların hızlı yükselişi bitmiyor. Bitcoin 50 bin dolarlara demir atmış durumda ve kripto paraların toplamı 2,5 trilyon dolara kadar yaklaşmış. Param olsaydı kafam çok karışırdı.
   * Rize İkizdere'de 5'li çeteden biri olan Cengiz'e taş ocağı ruhsatı verişmiş ve köylüler direnişe geçmiş. Nöbet falan tutuyorlarmış. Destek <a href="https://eksisozluk.com/ikizderelilerin-bize-destek-verin-cagrisi--6904027" target="_blank" rel="noreferrer noopener nofollow">çağrısı</a> yapmışlar! (Not: Son seçimlerde cumhur ittifakına %97 oranında oy vermişler.)
   * Akşam saatlerinde __tüm dünyada__ haberlere Bill Gates ve eşinin ayrılma kararı damga vurdu. Ayrılık kararını <a href="https://twitter.com/BillGates/status/1389316412259270657" target="_blank" rel="noreferrer noopener nofollow">twitter</a>'dan paylaştılar. Sanırım bir çok kişinin aklında milyarlarca dolarlık servetin nasıl paylaşılacağı konusu var.

#### 04.05.2021

  * Şöyle bir kaç gün saçma sapan bir genelge, kural, başı bozukluk duymadan gün geçmiyor artık. İyice zıvadan çıktılar. 7 Mayıs'tan sonra '*temel tüketim malzemesi*' hariç hiç bir şey satılmayacakmış. Neye göre kime göre temel tüketim. Ampül patladı değiştiremeyecekmiyim! Twitter'da biri `Züccaciye dükkanına girmiş fil gibiler` demişti. Aynen katılıyorum.
  * Bugün haberlede çok ilginç bir şey gördüm. İBB başkanı İmamoğlu'na geçen sene İstanbul Fethi anmasında türbenin yanında elini arkasına bağladığı için saygısızlıktan soruşturma <a href="https://www.sozcu.com.tr/2021/gundem/ekrem-imamogluna-ellerini-arkada-neden-bagladin-sorusturmasi-6412467/" target="_blank" rel="noreferrer noopener nofollow">açılmış</a>. Kim tarafından: İçişleri bakanlığı. Şaşırdım mı? Hayır! Yukarıdaki genelgeyi yayınlayan da aynı bakanlık.
  * Günün en komik haberi, artık toplumun %5'ini bile temsil ettiğini şüpheli küçük ortak MHP'nin başkanı bahçeli, 100 maddelik anayasa için metin mi yazmış taslak mı hazırlamış işte öyle bir şey. Ama şu üstün zekaya dikkat çekmek istiyorum: 2023 yılına vurgu yaparak 100.yıla 100 maddelik anayasa. Hayran kalmamak mümkün değil(!)


#### 05.05.2021

  * Bu arada evde boş kalınca aptalca şeylere çok daha fazla takılmaya başlıyor insan. Ben çok akıllı olduğum için falan söylemiyorum ama cehalet o seviyede ki benim gibi birini bile son sürat solladılar. Memlekette o kadar çok aptal var ki, cehalet o seviyelere ulaşmış ki sussan gönlün razı değil, konuşsan faydası yok. Reklamlar, tv programları, haberler, sosyal meyda, insanlarla iletişim kurulan her yerde hipnoz, yönlendirme, büyü ve leş gibi propaganda kokuyor. Maalesef insanları sadece köleye çevirmediler; '*etinden, sütünden, derisinden, ölüsünden...*' faydalanılacak '__davara__' çevirdiler.

#### 07.05.2021

  * Sıradan bir karantinacık günüydü. Çocuklar dışarıda top oynuyorlar, insanlar fabrikalarda çalışıyor, Cuma namazı eda ediliyor, marketlerden alışveriş yapan insanlar var...
  * Siyonist israil Mescid-i Aksa'ya saldırdı yine. Bir çok yaralı var. Kadın çocuk demeden herkese saldıranlar karşısında Allah'tan Filistin'liler geri adım atmıyor. Bu arada İstanbul'da İHH vakfı gece gece Kudüs'e destek <a href="https://twitter.com/ihhinsaniyardim/status/1390936320315375617" target="_blank" rel="noreferrer noopener nofollow">gösterisi</a> yaptı. Yani miting yaptı. Herkese yasak. Bir vakfa serbest! Esnafa dükkan açmak yasak binlerce kişiyle miting yapmak bir vakfa serbest!

#### 08.05.2021

  * Bugün blogumun açılmasının 13. yıldönümü. 2008'de başlayan macera 2021'e kadar bir çok değişiklik geçirse de devam edebildi. Gerçi daha öncesi de vardı ama giden gitti...
  * İlginç bir rüya gördüm. Dolunayda bir şey mi olacak acaba? Uyanınca önümüzdeki ilk dolunayın ne zaman olduğuna baktım: 26 Mayıs.
  * Bugün öğrendim ki, yeni bir çeşit coin için hard diskler veya ssd'ler kullanılacakmış. Yani ekran kartı ve işlemci krizinden sonra bir de disk kriziyle karşı karşıya kalacağız gibi görünüyor. Dolar kurlarının da artmasıyla yeni bir teknolojik cihaz almak iyice zulüm olmaya başladı.

#### 09.05.2021

  * Sedat Peker kendine yapılan operasyon sonrası youtube <a href="https://www.youtube.com/channel/UCvvTSpYuJvEFBKW2_uvWziA" target="_blank" rel="noreferrer noopener nofollow">kanalında</a> inanılmaz şeyler <a href="https://www.youtube.com/watch?v=1d91mi40ol8" target="_blank" rel="noreferrer noopener nofollow">anlatmış.</a> Sedat Peker **kedi tecavüzcüsüne direniş operasyonu** demiş ama ben *kara kuğu operasyonu* diyorum. **İkinci susurluk** veya **turkish wikileaks**'de denebilir. akp'nin ve tr'nin çürümüşlüğünü tek tek anlatmış. Kimlerin bizi yönettiği, emniyet teşkilatının ne hale geldiği, aslında 90'lardan bir kaç cm bile daha ileri gitmediğimizin ilanı olmuş.  Eğer bu konuşmalardan sonra devlet sessiz kalırsa; o devletin de, o devleti yönetenlerinde, o devlette yaşayanlarında...
  * Dün akşam sabaha kadar Çin'in bir uydusunun kontrolü kaybetip dünyaya düşmesinin anbean hareketi <a href="https://orbit.ing-now.com/satellite/48275/2021-035b/cz-5b/" target="_blank" rel="noreferrer noopener nofollow">internet</a> üzerinden canlı <a href="https://omerify.github.io/blog/assets/video/2021/05/kontrolu-kaybeden-cin-uydusu-cz-5b-9-mayis-2021-720p.mp4" target="_blank">yayınlandı.</a> Sonuçta korkulan olmadı ve yerleşim yerine düşmeden Maldivler'in kuzeyinde denize düştü. Bu arada bir uydunun ne kadar hızlı olduğunu görmek gerçekten çok etkileyici.
  * Vatikan'ın internet üzerinden paylaştığı dijital yazıtlarda büyük Türk mutasavvıfı ve halk ozanı Yunus Emre'nin daha önce gün yüzüne çıkmamış, içinde 200'e yakın şiir bulunan yeni divanı ortaya çıkmış. (<a href="https://www.sozcu.com.tr/2021/gundem/vatikanin-dijital-arsivinde-yunus-emrenin-gun-yuzune-cikmamis-yeni-divani-bulundu-6422751/" target="_blank" rel="noreferrer noopener nofollow">Haber bağlantısı</a>) TDK yayınlarından iki kitap halinde 1-2 ay arasında çıkacakmış. Mutlaka almam lazım.

#### 10.05.2021

  * Bugün israil Gazze'ye yine saldırmış. Bu seferde çocuklar ölmüş. Herkes yine kınıyor! Artık kesin kanaat getirdim ki, bir İslam birliği olmadığı sürece yol almamız çok zor. Bu arada tr'de israili kınamak veya filistine destek için sokağa çıkmak, basın açıklaması yapmak, miting yapmak, araba konvoyu yapmak serbest olmuş.

#### 13.05.2021

  * Bugün Ramazan Bayramı'nın ilk günü. Geçen sene olduğu gibi sokağa çıkma kısıtlaması ve ev hapsiyle geçiyor. Hiç bayram havası alamıyorum. Korona yalanı 1 seneden uzun zamandır hayatımızı esir almış durumda ve ne zaman normale döneceğimiz belli değil.
  * Bayramın ilk günü Sedat Peker Bey'in 4. videosu yayına girdi. Bayramın ilk günü olmasına rağmen bir kaç saatte 1 milyon izlenmeye yaklaştı. Evet ben de izledim. Bu videoda 'Temiz Süleyman' a verdi veriştirdi. Süleyman'da twitterdan yaptığı <a href="https://twitter.com/suleymansoylu/status/1392733555176914947" target="_blank" rel="noreferrer noopener nofollow">açıklamada</a> TÜM muhalefete yüklendi. Kokuşmuşluk, tükenmişlik ve KORKU...
