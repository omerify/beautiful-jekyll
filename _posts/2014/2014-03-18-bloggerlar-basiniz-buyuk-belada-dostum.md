---
title: Hey Bloggerlar, Başınız büyük belada dostum
date: 2014-03-18T16:34:15+02:00
author: omerify
layout: post
permalink: /2014/03/18/bloggerlar-basiniz-buyuk-belada-dostum/
categories:
  - Blog
tags:
  - basin kanunu
  - haber
  - internet yasasi
  - yazi
---

![](https://omerify.github.io/blog/assets/img/2014/03/satilik-medya.jpg) 

Gün geçmiyor ki benim yalnız ve güzel ülkemde birilerinin durup dururken başı belaya girmesin arkadaş. Hiç olmadık bir zamanda, geçmişinizle ilgili çeşitli konulardan **bağzı** yasalarla ilgili olarak başınız ağrıyabilir.

Neden mi?

  * Belki tipiniz yeterince iyi değildir.
  * Belki birileri boş zamanını doldurmak istiyordur.
  * Belki de gerçekten serserisinizdir.

Webrazzi’nin yayınladığı <a href="http://www.webrazzi.com/2014/03/17/bloglar-basin-kanununun-kapsam-degisikliginden-nasil-etkilenecek/" target="_blank" rel="noreferrer noopener nofollow">buradaki</a> yazıdan sonra adeta tüylerim ürperdi. Kısa bir alıntıyla ne demek istediğimi daha iyi anlatayım.

<blockquote>
  <p>
    …gündemlerine dair haberleri paylaşıyorsunuz, içinizden geldiği gibi de yorumluyorsunuz. İçeriğinizi günlük, haftalık, aylık periyotlarda güncelliyorsunuz.Size bir haberimiz var: Siz de artık Basın Kanunu kapsamında olabilirsiniz….
  </p>
</blockquote>

Basın kanununa yapılan <a href="http://web.tbmm.gov.tr/gelenkagitlar/metinler/291490.pdf" target="_blank" rel="noreferrer noopener nofollow">yeni eklemelerin</a> biz bloggerlara etkisi çok önemli boyutlarda olabilir. Çünkü yeni yasaya göre haber siteleri **Basın Kanunu** kapsamına alındı ve haber siteleri de şu şekilde tanımlandı: _“İnternet ortamında haber ya da yorum niteliğinde yazılı, görsel veya işitsel içeriklerin sunumunu yapan süreli yayın”._

Bu tanım o kadar geniş ve ucu bucağı yok ki, neredeyse sonsuz internet aleminde bunun uygulanabilirliği şu anki teknoloji ile zaten mümkün değil. Türkiye veya dünya gündeminde ilginizi çeken bir haberi paylaşarak; konu üzerine yorum yaparak; varlığından bihaber olduğunuz kanun kapsamına girebilir, yargılanabilirsiniz. Hatta düzenli blog tutuyorsanız amiyane tabirle kucağa oturdunuz demektir. Hiç kaçarınız yok!

<a href="http://tr.wikipedia.org/wiki/Blog" target="_blank" rel="noreferrer noopener nofollow">Wikipedi</a>’den bir alıntı:

<blockquote>
  <p>
    Blog (Türkçe: ağ günlüğü, günce) veya Weblog (Türkçe: Ağ kütüğü) teknik bilgi gerektirmeden, kendi istedikleri şeyleri, kendi istedikleri şekilde yazan insanların oluşturabildikleri, günlüğe benzeyen web siteleridir.
  </p>
</blockquote>

Yeni yasa ile blogculuk **BİTMİŞTİR.** Korkuyorum ki sosyal medya hesaplarının da yukarıdaki haber siteleri tanımına uyması nedeniyle “_Basın Kanunu_” kapsamına alınarak değerlendirenler olabilir. Böylece üç kuruşluk internet keyfimizin de tam içine ederler.

Yazıyı yazarken kanunlar, kanun teklifleri ve yönetmelikler arasında kaybuldum ve şimdilik pes ettim. Ama konu hakkında geniş bilgi için _M.Serdar Kuzuloğlu_’nun şahane bir yazısı var: <a href="http://www.mserdark.com/yeni-internet-duzenlemesi-ne-goturuyor/" target="_blank" rel="noreferrer noopener nofollow">Yeni internet düzenlemesi ne götürüyor?</a> Bu yazıyı **evernote**’a veya **pocket**’a falan kaydedin. Bir gün tüm bloggerların ihtiyacı olacak:)

Yazıya halkımıza malolmuş bir vecize ile son veriyor mutlu bloglamalar diliyorum.

### Herkes gider Mersin’e biz gideriz&nbsp;tersine
