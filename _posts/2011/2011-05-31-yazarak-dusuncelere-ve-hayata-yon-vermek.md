---
title: Yazarak Düşüncelere ve Hayata Yön Vermek
date: 2011-05-31T13:31:22+03:00
author: omerify
excerpt: Blog yazmaya yeni başladım sayılır. Daha önce denizde çalışmam nedeniyle kısa süreli ve kopuk kopuk blog yazmaya çalışmıştım. Bu yazıda düzenli blog yazmaya başladığımda fark ettiğim durumdan bahsedeceğim.
layout: post
guid: http://blog.omerify.com/2011/05/31/yazarak-dusuncelere-ve-hayata-yon-vermek/
permalink: /2011/05/31/yazarak-dusuncelere-ve-hayata-yon-vermek/
categories:
  - Blog
tags:
  - dusunce
  - dusunceleri degistirmek
  - hayati degistirmek
  - yazi
---
<a href="http://tr.wikipedia.org/wiki/Blog" target="_blank" rel="noreferrer noopener nofollow">Blog</a> yazmaya yeni başladım sayılır. Daha önce denizde çalışmam nedeniyle kısa süreli ve kopuk kopuk blog yazmaya çalışmıştım. Bu yazıda düzenli blog yazmaya başladığımda fark ettiğim durumdan bahsedeceğim.

Blog yazıyorken **düşüncelerimin düzensiz akışına** şahit oldum ve devam ettikçe daha düzgün yazı yazmaya başladığımı fark ettim. Dahası düşüncelerimin gün geçtikçe netleştiğini anlamam fazla zaman almadı. Bu **farkındalıktan** _sonra “Acaba yazı yazarak istediğimiz yönde düşüncelerimize yön verilebilir mi? Bu sayede hayatı yeniden düzenleyebilir miyiz?”_ gibi sorular aklımda canlandı.

**_Zihindeki Düşünceler_**

Aklımız çoğu zaman **çevre etkisiyle** şekillenmiş bazı düşünce kalıpları içerisinde sıkışmış ve genel olarak aynı şeyleri ister( iyi maaş, güzel ev(ler), huzurlu ve rahat bir hayat vs. ) hale geldik. İhtiyacımız olan **gerçek** şeyi bilmeden ve araştırmadan çoğu zaman&nbsp;. Hatta günümüz insanlarının **psikolojik sorunlarının** bir kaynağı olarak ta bunu düşünüyorum. Çünkü **yeteneğimizi ve kişiliğimizi** göz ardı ederek kurduğumuz bir hayatta sadece **para kazanma** temeline dayalı bir yaşam tarzının, düşünülenin aksine büyük bedellere neden olabileceği göz ardı edilmemeli.

Bir Hocam bize Üniversiteye giriş sınavı gibi özellikle gençlerin girdiği sınavlarda paragraf sorularında toplumu ilgilendiren ve **olumlu önermeler** içeren metinlerin kullanıldığını söylemişti. Çünkü **yüksek konsantrasyon** altında okunan bu metinler bilinç altında yer ederek, toplumu olumlu yönde etkileyebileceği varsayılıyormuş. Akademik araştırmalara dayandığını düşündüğüm uygulama mantıklı görünüyor.

**_Düşünceleri Değiştirme Uygulaması_**

Düşüncelerin akışını değiştirmeden bir konu ile ilgili aklınıza gelen her şeyi **olduğu** gibi yazın. Sonra yazdığınız bu metin üzerinde **olmak istediğiniz şey (zengin, mutlu, gururlu, eğlenceli, üzgün vs.) olarak** metni **yeniden düzenleyin**. Cümlelerin nasıl değiştiğine ve ruh halinizi nasıl yansıttığına çok şaşıracaksınız. **Buradaki anahtar;** metni düzenlerken **gerçekten** olmak istediğiniz kişi olmanız ve kendinizi **serbest bırakmanızdır**. Yazı yazarken sadece **siz, kağıt ve kalem** var. Diğer her şeyi boşverin gitsin. Bu işlemin sadece düşüncelerinizi düzeltmekten öte bir **terapi** haline bile geldiğiniz görebilirsiniz. **Günlük tutmak**, bazı psikolojik rahatsızlığı bulunan insanlara iyi geldiğini biliriz. Anlattığım yöntem ile günlük tutmak benzeri bir yöntem kullanılmakta fakat, kendini gözlemlemekten öte **hayata yön vermeye çalışmaktır**.

Sonuç olarak **tecrübe**; hayatta başına gelen şeylerle değil onlara nasıl tepki verdiğimiz ile ilgili ise yazı yazarak düşünceleri düzeltme tekniğini, karşılaştığımız olaylara verdiğimiz tepkilere (fiziksel, düşünsel, duygusal tepkiler), **farklı bir boyuttan müdahale etme aracı** olarak düşünebiliriz. Eğer düşüncelerimizi değiştirirsek hayatımızın değişeceği ise su götürmez bir gerçektir.