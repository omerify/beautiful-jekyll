---
title: 11–02–20–11
date: 2011-02-11T13:08:28+02:00
author: omerify
layout: post
permalink: /2011/02/11/11-02-20-11/
categories:
  - Blog
tags:
  - dunya
  - palindrom
  - sayi
  - yazi
---
Bugün **11.02.2011** ve bu tarihi tersten okuyunca aynı şekle yani bugüne işaret ediyor. Buna da <a href="http://tr.wikipedia.org/wiki/Palindrom" target="_blank" rel="noreferrer noopener nofollow"><strong>palindrom</strong></a> tarih deniyormuş. Aynadaki yansımanın yine yansıyana eşit olduğu tarihte bir yazıyla Dünya’yı kendimce yansıtayım istedim Dünya’ya.

Teknolojik ve bilimsel gelişmeler bize kendi zekamızı yansıtıyor bizi, bize hayran bırakıyor. İnanılmaz iletişim imkanları, küreselleşen dünyada kilit önem taşıyor ve parayı, aşkı, işi, arkadaşlığı hatta sosyal güdüleri bile etkileyebiliyor hale geliyor. Görünen o ki, artarak devam edecek. Mısır’da ki ayaklanmalar ve öncesinde Afrika’da oluşan siyasi dalgalanmalar yeni dünya düzenin habercisi gibi. Artık, ister gelişmiş isterse gelişmekte olan ülkeler olsun toplumun kırılgan yapısının sadece günler içinde değişebilecek kadar hassas dönemlerde olduğumuzun farkında olmamız gerekiyor.

Kendimize döndüğümüzde ise, hayatın akışı içinde hoyratça oradan oraya sürüklenen ve kayıtsız bir şekilde olanları izlemekten öte çokta çabaladığımız söylenemez. Ama bunları düşünmenin zamanı değil şimdi&nbsp;! Hırs, açgözlülük, korku, endişe, ego için uğraşanlar için bunları düşünmenin zamanı değil şimdi&nbsp;!

Dünya’nın iyi ya da kötü bir yer olduğunu düşünen herkes için geçerli bir durum var ki, Önümüzdeki günlerin daha önce yaşanmamış ve yepyeni şeylere gebe olduğu.

**Bindik bir alamete, gidiyoruz kıyamete&nbsp;..!**