---
title: Gönül Calab’ın Tahtı
date: 2011-02-13T20:50:07+02:00
author: omerify
layout: post
permalink: /2011/02/13/gonul-calabin-tahti/
categories:
  - Blog
tags:
  - sen-sana-ne-sanirsan
  - siir
  - yazi
  - yunus-emre
---

Bugün beni çok etkileyen bir şiir paylaşmak istedim. Her mısrada, her kıtada ayrı anlam deryaları içeren **Yunus Emre**’nin **“Gönül Calab’ın Tahtı”** şiiri.

Bazı yerlerinde tam olarak ne dediğini anlamadığım halde ruhumun derinlerinde gizli yerlere dokunan bu dizeler, her okuduğumda beni farklı yerlere sürüklüyor.

Not: Bilinmeyen kelimelerin açıklamaları şiirin altına eklenmiştir.

GÖNÜL CALAB’IN TAHTI
    
<blockquote>
<p>
Miskinlikte buldular, kimde erlik var ise<br />Merdivenden ittiler, yüksekten bakar ise<br />Gönül yüksekte gezer, dem-be-dem yoldan azar<br />Dış yüzüne o sızar içinde ne var ise
</p>

<p>
Ak sakallı pir hoca, bilemez hali nice<br />Emek vermesin hacca, bir gönül yıkar ise<br />Sağır işitmez sözü, gece sanar gündüzü<br />Kördür münkirin gözü, alem münevver ise
</p>
      
<p>
Gönül Calab’ın tahtı, Calap gönüle baktı<br />İki cihan bedbahtı, kim gönül yıkar ise<br />Sen sana ne sanırsan ayruga da onu san<br />Dört kitabın manası budur eğer var ise
</p>
      
<p>
Bildik gelenler geçmiş, konanlar geri göçmüş<br />Aşk şarabından içmiş, kim mana duyar ise<br />Yunus yoldan azuban, yüksek yerde durmasın<br />Sinle sırat görmeye, sevdiği didar ise
</p>
      
<cite>Yunus Emre</cite>
</blockquote>

  * **Dem-be-dem&nbsp;**: Zaman zaman
  * **Münevver**&nbsp;: Bilgili, aydın
  * **Calap**&nbsp;: ALLAH
  * **Pir koca**&nbsp;: İhtiyar
  * **Bedbaht**&nbsp;: Talihsiz
  * **Sin**&nbsp;: Mezar
  * **Sırat**&nbsp;: Cennet yolu
  * **Didar**&nbsp;: Allaha kavusma, hakkın yüzü
  * **Ayruk**&nbsp;: Başkası
  * **Sanmak**&nbsp;: istemek
