---
title: Sosyal Medyanın Geleceği Dijital Diktatörlük mü?
date: 2021-01-16T12:03:37+03:00
author: omerify
layout: post
permalink: /2021/01/16/sosyal-medyanin-gelecegi-dijital-diktatorluk-mu/
categories:
  - Blog
tags:
  - abd
  - teknoloji
  - diktator
  - sosyal medya
  - fasizm
---

![](https://storage.googleapis.com/omerify/uploads/2021/01/donald-trump-twitter-hesabi-askiya-alindi-2021.jpg)

Dünyanın en güçlü veya etkili insanı kim diye sorulsa, benim gibi sıradan biri **ABD başkanı** derdi diye tahmin ediyorum. Kimsenin yadsıyamayacağı bir gerçek var. O da sevmesekte ABD’nin en güçlü ülke olduğu gerçeği. Ama düşünün ki, ABD başkanın bile **twitter hesabı askıya alınabiliyor**. Belki kendi ülkesine darbe yapmaya kalkıştı, yandaşlarına kongreyi hedef gösterdi falan ama yıllardır yaptığı şeyi yapmaya devam ediyordu aslında. _Senelerdir kanun tanımaz, otokratik, ayrıştırıcı ve hedef gösteren tweetler atıyordu._ Artık değişen tek bir şey var, **‘ABD başkanı’ olarak etkisi ve gücü kalmadı.**

Bu durumu fırsat bilen sosyal medya şirketleri yapılamaz denen şeyi yapmakta tereddüt bile etmedi. **Twitter**‘ın Donald Trump’a ayrı bir kini var biliyorum, bununla birlikte **instagram, facebook, snapchat** ve **youtube**‘da bu furyaya katılmaktan çekinmedi.

![](https://storage.googleapis.com/omerify/uploads/2021/01/satilik-medya.jpg)

Daha bir kaç gün önce yaklaşık 2 milyar kullanıcıya ulaşan **WhatsApp**‘da kullanıcı sözleşmesini değiştirerek, 8 Şubat’a kadar kabul etmeyenlere uygulamayı kullandırmayacak. Yeni sözleşmenin en önemli maddesi ise, artık kişisel veriler ‘**resmi**’ olarak facebook’la paylaşılacak. İnsanlardan hemen itirazlar yükseldi, sanki hiç facebook’a veri sağlamıyormuş gibi ama günün sonunda biliyoruz ki, topluluk neredeyse insanlar o uygulamayı kullanacak. WhatsApp bu zamana kadar beklemesi boşuna değildi. Hatırlarsanız geçtiğimiz ağustos ayında facebook ani bir kararla Oculus sanal gerçeklik başlıklarına facebook hesabı zorunluluğu da getirmişti. **Instagram**ıda düşünürsek belli ki, facebook’un veri tabanı reklam verenler için oldukça ilgi çekecek.

**Google** ise; mümkün olduğu kadar sessiz kalıyor, vücutta kanın dolaşması gibi sanal dünyada her tarafımızı sarmış durumda sessiz ve derinden ilerliyor. **Youtube**; gözü görmeye başlayan her insan evladına anne/baba’nın cep telefonu vasıtasıyla hayatına giriyor ve bir daha çıkamıyor. Bu arada anne/baba bir kaç saat rahat vakit geçiriyor!

Bulut bilişim firmaları, alışveriş siteleri özellikle Amazon ve **AWS**‘yi ise sadece sektörü bilenlerin tehlikenin ne derece olduğunu bilebildikleri bir durum söz konusu. **Veri setleri**, **makine öğrenimi**, **derin öğrenme**, **büyük veri**, **yapay zeka**, **veri analizi** gibi anahtar kelimeleri birleştirdiğimizde; sıradan kullanıcının ‘bulutta’ olan bitenden bile haberi yok.

Bir de ‘**dijital faşizm**‘ bahane edilerek ‘**yerli ve milli**‘ _**tek merkezli(!)**_ çözümler geliştirilmeye çalışılıyor. _Sosyal medya_ ve _mesajlaşma_ uygulamalarının treni kalkalı 10 sene olmasına rağmen jetonun düşmesi sevindirici olsa da; bence global iletişim çağında insan ve zaman kaynağı boşa harcanacak.

Bu anlattıklarımdan sonra ‘**Sosyal medyanın geleceği dijital diktatörlük mü?**‘ sorusu bence anlamsızlaşmaya başlıyor.

**Asıl sormamız gereken soru:**

## Dijital diktatörlüğü nasıl yıkarız?