---
title: Dinle kardaş bu bir ulu nasihat — Medineli Hacı Osman Akfırat (k.s.)
date: 2018-08-02T21:56:51+03:00
author: omerify
layout: post
permalink: /2018/08/02/dinle-kardas-bu-bir-ulu-nasihat-medineli-haci-osman-akfirat-k-s/
categories:
  - Blog
tags:
  - din
  - medineli haci osman akfirat
  - siir
---
 

**Dinle kardaş bu bir ulu nasihat….**

Dinle kardaş bu bir ulu nasihat  
Kulak vermessen duyamazsın ha…  
Nefsine aldanıp kaçırma fırsat  
Arasan bir dahi bulamazsın ha….

İyilik edersen hem başa kakma  
Sakın bir kimsenin gönlünü yıkma  
Bu dünya fanidir tümüne bakma  
Zevkü sefasına doyamazsın ha…

Sahipsiz bahçenin derme gülünden  
Sakın sapma kardaş hakkın yolundan  
Söyle bilki azrailin elinden  
Cıva olsan dahi kayamazsın ha…

Yalan dünya olsa tapulu malın  
Alırsan içinden bir top bez alın  
Kovanlarda dolu olsa da balın  
Bir katrasın dahi yiyemezsin ha…

Akıbet başa bu gelecek inan  
Sakın bu söze eyleme güman  
Azrail gelince hiç vermez aman  
Taşı taş üstüne koyamazsın ha…

Kırılır kanadın belin bükülür  
Gözlerinde cevher kalmaz dökülür  
Bütün damarlarından kanın çekilir  
Eğninden libasın soyamazsın ha…

İletipte tenaşire koyunca  
Biri gelir cesedini yuyunca  
Yakasız ak gömlek ister boyunca  
Hem onuda bulup giyemezsin ha…

Ölüm acısıyla yürek dağlarlar  
Hep kavim kardaşın kara bağlarlar  
Oğlun kızın figan edip ağlarlar  
Birinin feryadını duyamazsın ha…

Sorgucular gelir hemen durmadan  
Gidemezsin cevabını vermeden  
Yedi kez sual var kabre varmadan  
Birinden birini sayamazsın ha…

Nazik tenin toprak olur beleşir  
Münkir nekir gelir çabuk ulaşır  
Sorarlar suali dilin dolaşır  
Bir cevap bulupta veremezsin ha…

Ey gafil aç gözünü gel biraz intibaha  
Üçgünlük dünya için kalkma at gibi şaha  
Çalış hak gözet böylece er felaha  
Bari yüzün ak olsun giderken ALLAH’a….

Medineli Hacı Osman Akfırat (k.s.)

Kaynak: <a href="http://www.evliyalar.net/medineli-haci-osman-akfirat-k-s/" target="_blank" rel="noreferrer noopener nofollow">http://www.evliyalar.net/medineli-haci-osman-akfirat-k-s/</a>